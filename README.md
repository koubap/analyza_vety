ZADÁNÍ

Vytvořte následující program, schopný jednoduché statistické analýzy zadaného textu.

Do programu uložte vybranou větu, rčení nebo přísloví. Například: "Programátor se zasekne ve sprše, protože instrukce na šampónu byly: namydlit, omýt, opakovat." Po spuštění program větu zobrazí. Následně se provede a také vypíše analýza těchto počtů:

počet samohlásek,
počet souhlásek,
počet ostatních znaků
počet slov (řešte podle mezer - slov bude +1)
celkový počet znaků ve větě
Tip 1: Pokud budete používat podprogramy, potom proměnné, obsahující seznam možných samohlásek (string) a seznam možných souhlásek (string) založte v programu jako globální proměnné (narozdíl od ostatních proměnných).

Tip 2: Počet ostatních znaků a celkový počet znaků určitě není potřeba počítat jednotlivě.

Tip 3: Použitím stringové metody .Contains(znak) ušetříte jeden cyklus

Tip 4: Použitím stringové metody .ToLower() si ušetříte práci s případnými velkými písmeny

Bonusové řešení: Ke globálním proměnným přidejte celý seznam vět (stringové pole obsahující 5-10 vět). Vždy po stisknutí nějaké klávesy se vylosuje jedno z uložených přísloví a k němu jeho statistika...

                
